<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>About Hanan Ben-Ari</title>
</head>

<body dir="rtl">
    <h1>חנן בן ארי</h1>

    <div>
        <form action="/songs" method="get">
            <button type="submit">שירים</button>
        </form>
        <br>
        <form action="/photos" method="get">
            <button type="submit">תמונות</button>
        </form>
    </div>
    <br><br>
    <div>
        בן ארי נולד וגדל בקרני שומרון. אביו הוא הרצל בן-ארי, ראש מועצת קרני שומרון לשעבר. חנן בן ארי למד בבית הספר
        הממלכתי-דתי "ברקאי" ובישיבה התיכונית "הליכות עולם" ביישובו. הושפע מוזיקלית מאביו, שהוא גם פייטן וחזן. הוא החל
        ליצור בגיל 13, בצעירותו פרסם משיריו באתר האינטרנט "ביכורים".
    </div>
    <div>
        בגיל 17 החל ללמוד בישיבת ההסדר "מדברה כעדן", ושירת בצה"ל בגדוד נצח יהודה. בשנת 2008 התחתן עם הדס (מ-2015,
        "הדסה") לבית רגב. תחילה גרו בבני ברק, ולאחר כחצי שנה עברו למשך ארבע שנים לגור ברמת עמידר, בסמוך לישיבת רמת גן
        שבה למד בן ארי כאברך.[1] בהמשך התגוררו באור יהודה. בן ארי לימד בתיכון "אדר" בפתח תקווה ושימש כסולן בלהקת החתונות
        "קולות". חנן ואשתו הדס היו כתבים בעלון "עולם קטן", והיו העורכים הראשונים של "עולם קטן – המגזין" (כיום: "מקום
        בעולם").
    </div>
    <div>
        בשנת 2013, יצר עם המוזיקאים יעקב אסרף וניר רובין את המופע "מתבגרים" – מופע מוזיקלי חינוכי להורים ולמתבגרים.
    </div>
    <div>
        בשנת 2014 יצר הרקדן והכוריאוגרף שגיא עזרן ריקוד לשיר "ותיקח מרים" שבן ארי כתב וביצע עם להקת "קולות", והביצוע זכה
        במקום השלישי במצעד הריקודים הארצי לאותה שנה.[2]
    </div>
    <div>
        בדצמבר באותה השנה בן ארי הוציא לאור את הסינגל הראשון שלו, "ממך עד אליי", אשר נכנס לפלייליסט של גלגלצ, הגיע למקום
        הרביעי בדירוג השבועי של התחנה וזכה במקום ה-34 במצעד השנתי של התחנה לשנת תשע"ה.[3] הסינגל יצא במסגרת אלבום הבכורה
        של בן ארי, "איזון", שיצא לאור בעזרת מימון המונים באתר הדסטארט בפרויקט שפעל בחודשים יולי ואוגוסט 2015.[4] הסכום
        שגויס במסגרת הקמפיין היה הסכום השלישי בגובהו שגויס עבור אלבום ישראלי עד אז[5].
    </div>
    <div>
        בפברואר 2016 יצא האלבום שזכה לביקורות חיוביות ואף הגיע למעמד אלבום זהב.[6] האלבום מכיל בין השאר שירים איתם הופיע
        בן ארי בעבר וזכו לעיבוד מחודש.
    </div>
    <div>
        לקראת צאת האלבום, בינואר באותה שנה, הוציא בן ארי סינגל רביעי מתוך האלבום, "החיים שלנו תותים", אותו חיבר בהשראת
        בתו הקטנה. השיר הפך ללהיט ובן ארי העפיל לראשונה לצמרת מצעד ההשמעות ברדיו, והגיע למקום הראשון במצעד השבועי של
        מדיה פורסט. השיר זכה לפארודיה ב"ארץ נהדרת". בן ארי יצר בתגובה פארודיה על השיר "מתוקה מהחיים" של ארץ נהדרת.[7]
        השיר זכה במקום הראשון במצעד השנתי של גלגלצ לשנת תשע"ו,[8] ובמקום החמישי במצעד של רשת ג' באותה שנה.[9] שיר נוסף
        מהאלבום, "אמא אם הייתי", הגיע למקום ה-16 במצעד של גלגלצ לאותה שנה.[9]
    </div>
    <div>
        לקראת צאתו של אלבום שני, הוציא בן ארי מתוכו את הסינגלים: "לא לבד", "תודה שאת", "על משכבי", שבו שיתף פעולה עם זמר
        הפופ הים-תיכוני משה פרץ, ו"ויקיפדיה", שאת מילותיו כתב עם קרן פלס.[10] השיר הגיע למקום השני במצעד השנתי של גלגלצ
        לשנת תשע"ז[11] ולמקום השלישי במצעד השנתי של רשת גימל באותה שנה.[12] וזכה בפרס שיר השנה של אקו"ם לשנת 2017.[13]
    </div>
    <div>
        בדצמבר 2017 הוציא את הסינגל "מה אתה רוצה ממני", ובמרץ 2018 הוציא את השיר "בשורות טובות". באפריל 2018 הוציא את
        האלבום השני שלו "לא לבד".
    </div>
    <div>
        עם זכייתה של מכבי תל אביב בליגת ג'פניקה לעונת 2018/2019, ביצע בן ארי את שיר האליפות "צהוב עולה זה מכבי", כחידוש
        לשיר ששרה להקת אתניקס בעונת האליפות 1995/1996.
    </div>
    <div>
        בפברואר 2019 הוציא את הסינגל-קליפ "אלוף העולם", שהולחן על ידי בן ארי בשיתוף נתן גושן.[14]
    </div>
    <div>
        במאי 2019 פרסם סינגל בשם "דור", העוסק בפער הבין-דורי בסוגיות כמו אמונה ושמירת מסורת. השיר עורר תגובות מעורבות
        במגזר הדתי ומחוצה לו.[15]
    </div>
    <div>
        בפברואר 2020 הוציא את הסינגל-קליפ "אם תרצי". השיר הגיע למקום השני במצעד הפזמונים העברי השנתי של גלגלצ ו-ynet
        ובמצעד של mako לשנת תש"פ.[16] במצעדים אלו גם נבחר כאיש השנה, יחד עם זכייה בתואר "זמר השנה" של רדיו תל אביב.[17]
    </div>
    <div>
        בנובמבר הוציא את הסינגל-קליפ "אמן על הילדים", שהגיע היישר אל המקום הראשון במצעד השבועי של מדיה פורסט'[18] השיר
        הגיע למקום התשיעי במצעד השנתי של גלגלצ לשנת תשפ"א.
    </div>
    <div>
        במאי 2021 הוציא את הסינגל-קליפ "חולם כמו יוסף" אשר כתב יחד עם אחיו נריה.[19]
    </div>
    <div>
        ב-22 עד 25 ביוני של אותה שנה הופיע לראשונה בקריירה בתיאטרון קיסריה בסדרה של 4 הופעות רצופות.[20]
    </div>
    <div>
        בשנה זו זכה בפרס אקו"ם למחבר השנה, ושירו "אם תרצי" זכה בפרס השיר המושמע ביותר לשנת 2020.[21]
    </div>
    <div>
        ב-6 בספטמבר 2021 זכה בתואר "זמר השנה" במצעד השירים השנתי של "כאן גימל".
    </div>
    <div>
        ב-6 בדצמבר 2021 הוציא את הסינגל-קליפ "מקום".[22]
    </div>
    <div>
        ב-28 במרץ 2022 היה אמור להוציא את השיר הקצבי "אלא בי" אך שבעקבות פיגוע הירי בחדרה שהתרחש יום קודם, בחר לדחות את
        הוצאתו ובמקום זאת הוציא את השיר "בסוף זה הלחן"[23][24].
    </div>
</body>

</html>